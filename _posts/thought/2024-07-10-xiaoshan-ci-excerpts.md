---
layout: post
title: 闲读小山词
tags: 古诗词 摘抄
required: plain-heading
---

- toc
{:toc}

晏几道(1038-1110)，字叔原，号小山，晏殊第七子。一生命途多舛，从“贵人暮子”到“陆沉下位”，晚年潜心于令词。有关其词学上的评价已在[初读秦观词](/2023/05/14/qinguan-ci-excerpts.html)中有所涉猎，和秦观相仿，都是浅处皆深的语言风格。晏小山的落拓也为其令词融入了人生、心灵的色彩，即所谓“以我观物，故物皆著我之色彩”

> 淮海、小山，古之伤心人也，其淡语皆有味，浅语皆有致。
> <footer>冯煦《宋六十一家词选·例言》</footer>
{: .literature .quote}

除了其令词中渺远朦胧的意境，《小山词》中黄庭坚的代序，谓其“其痴亦自绝人”，更让人为小山其人所吸引。由人见词，浅读有美，深读则可再见其人。

> 仕宦连蹇，而不能一傍贵人之门，是一痴也。\\
> 论文自有体，不肯一作新进士语，此又一痴也。\\
> 费资千百万，家人寒饥而面有孺子之色，此又一痴也。\\
> 人百负之而不恨，己信人终不疑其欺己，此又一痴也。
> <footer>黄庭坚《小山词·代序》</footer>
{: .literature .quote}

其时适才读罢几部长篇小说，闲读小山词以遣兴，并在此摘录一些格外喜欢的篇章。七月读罢，闲时整理，摘录小词58篇、典故词语30个。

---

### 临江仙 (6)

> *斗草阶前初见，穿针楼上曾逢。*\\
> *罗裙香露玉钗风。*\\
> *靓妆眉沁绿，羞脸粉生红。*\\
> *流水便随春远，行云终与谁同。*\\
> *酒醒长恨锦屏空。*\\
> *相寻梦里路，飞雨落花中。*
{: .literature .classic}

> 身外闲愁空满，眼中欢事常稀。\\
> 明年应赋送君诗。\\
> 细从今夜数，相会几多时。\\
> 浅酒欲邀谁劝，深情惟有君知。\\
> 东溪春近好同归。\\
> *柳垂江上影，梅谢雪中枝。*
{: .literature .classic}

> 浅浅馀寒春半，雪消蕙草初长。\\
> 烟迷柳岸旧池塘。\\
> 风吹梅蕊闹，*雨细杏花香*。\\
> *月堕枝头欢意，从前虚梦高唐。*\\
> 觉来何处放思量。\\
> 如今不是梦，真个到伊行。
{: .literature .classic}

> *长爱碧阑干影，芙蓉秋水开时。*\\
> 脸红凝露学娇啼。\\
> 霞觞熏冷艳，云髻袅纤枝。\\
> 烟雨依前时候，霜丛如旧芳菲。\\
> 与谁同醉采香归。\\
> 去年花下客，今似蝶分飞。
{: .literature .classic}

> *旖旎仙花解语，轻盈春柳能眠。*\\
> 玉楼深处绮窗前。\\
> *梦回芳草夜，歌罢落梅天。*\\
> 沈水浓熏绣被，流霞浅酌金船。\\
> 绿娇红小正堪怜。\\
> 莫如云易散，须似月频圆。
{: .literature .classic}

> *梦后楼台高锁，酒醒帘幕低垂。*\\
> *去年春恨却来时。*\\
> *落花人独立，微雨燕双飞。*\\
> *记得小苹初见，两重心字罗衣。*\\
> *琵琶弦上说相思。*\\
> *当时明月在，曾照彩云归。*
{: .literature .classic}

---

### 蝶恋花 (5)

> 卷絮风头寒欲尽。\\
> 坠粉飘红，日日香成阵。\\
> *新酒又添残酒困，今春不减前春恨。*\\
> 蝶去莺飞无处问。\\
> 隔水高楼，望断双鱼信。\\
> *恼乱层波横一寸，斜阳只与黄昏近。*
{: .literature .classic}

> 碧草池塘春又晚。\\
> 小叶风娇，尚学娥妆浅。\\
> 双燕来时还念远，珠帘绣户杨花满。\\
> 绿柱频移弦易断。\\
> 细看秦筝，正似人情短。\\
> *一曲啼乌心绪乱，红颜暗与流年换。*
{: .literature .classic}

> 醉别西楼醒不记。\\
> *春梦秋云，聚散真容易。*\\
> 斜月半窗还少睡，画屏闲展吴山翠。\\
> 衣上酒痕诗里字。\\
> 点点行行，总是凄凉意。\\
> 红烛自怜无好计，夜寒空替人垂泪。
{: .literature .classic}

> 笑艳秋莲生绿浦。\\
> 红脸青腰，旧识凌波女。\\
> 照影弄妆娇欲语，西风岂是繁花主。\\
> 可恨良辰天不与。\\
> *才过斜阳，又是黄昏雨。*\\
> 朝落暮开空自许，竟无人解知心苦。
{: .literature .classic}

> *梦入江南烟水路。*\\
> *行尽江南，不与离人遇。*\\
> *睡里消魂无说处，觉来惆怅消魂误。*\\
> *欲尽此情书尺素。*\\
> *浮雁沈鱼，终了无凭据。*\\
> *却倚缓弦歌别绪，断肠移破秦筝柱。*
{: .literature .classic}

---

### 鹧鸪天 (5)

> 彩袖殷勤捧玉钟，当年拚却醉颜红。\\
> 舞低杨柳楼心月，歌尽桃花扇影风。\\
> 从别后，忆相逢。几回魂梦与君同。\\
> *今宵剩把银红照，犹恐相逢是梦中。*
{: .literature .classic}

> 一醉醒来春又残，野棠梨雨泪阑干。\\
> 玉笙声里鸾空怨，罗幕香中燕未还。\\
> *终易散，且长闲。莫教离恨损朱颜。*\\
> 谁堪共展鸳鸯锦，同过西楼此夜寒。
{: .literature .classic}

> 题破香笺小砑红，诗篇多寄旧相逢。\\
> *西楼酒面垂垂雪，南苑春衫细细风。*\\
> 花不尽，柳无穷。别来欢事少人同。\\
> 凭谁问取归云信，今在巫山第几峰。
{: .literature .classic}

> 醉拍春衫惜旧香，天将离恨恼疏狂。\\
> 年年陌上生秋草，日日楼中到夕阳。\\
> *云渺渺，水茫茫。征人归路许多长。*\\
> *相思本是无凭语，莫向花笺费泪行。*
{: .literature .classic}

> 十里楼台倚翠微。百花深处杜鹃啼。\\
> 殷勤自与行人语，不似流莺取次飞。\\
> *惊梦觉，弄晴时。声声只道不如归。*\\
> 天涯岂是无归意，争奈归期未可期。
{: .literature .classic}

---

### 生查子 (2)

> 红尘陌上游，碧柳堤边住。\\
> *才趁彩云来，又逐飞花去。*\\
> 深深美酒家，曲曲幽香路。\\
> 风月有情时，总是相思处。
{: .literature .classic}

> *远山眉黛长，细柳腰肢袅。*\\
> *妆罢立春风，一笑千金少。*\\
> 归去凤城时，说与青楼道。\\
> 遍看颍川花，不似师师好。
{: .literature .classic}

---

### 南乡子 (4)

> *渌水带青潮，水上朱阑小渡桥。*\\
> *桥上女儿双笑靥，*\\
> *妖娆，倚著阑干弄柳条。*\\
> 月夜落花朝，减字偷声按玉箫。\\
> 柳外行人回首处，\\
> 迢迢，若比银河路更遥。
{: .literature .classic}

> 小蕊受春风，日日宫花花树中。\\
> *恰向柳绵撩乱处，*\\
> *相逢，笑靥旁边心字浓。*\\
> 归路草茸茸，家在秦楼更近东。\\
> 醒去醉来无限事，\\
> 谁同，说著西池满面红。
{: .literature .classic}

> 花落未须悲，红蕊明年又满枝。\\
> 惟有花间人别后，\\
> 无期，水阔山长雁字迟。\\
> 今日最相思，记得攀条话别离。\\
> *共说春来春去事，*\\
> *多时，一点愁心入翠眉。*
{: .literature .classic}

> 画鸭懒熏香，绣茵犹展旧鸳鸯。\\
> 不似同衾愁易晓，\\
> 空床，细剔银灯怨漏长。\\
> *几夜月波凉，梦魂随月到兰房。*\\
> *残睡觉来人又远，*\\
> *难忘，便是无情也断肠。*
{: .literature .classic}

---

### 清平乐 (5)

> 留人不住，醉解兰舟去。\\
> 一棹碧涛春水路，过尽晓莺啼处。\\
> *渡头杨柳青青，枝枝叶叶离情。*\\
> *此后锦书休寄，画楼云雨无凭。*
{: .literature .classic}

> 波纹碧皱，曲水清明后。\\
> 折得疏梅香满袖，暗喜春红依旧。\\
> 归来紫陌东头，金钗换酒消愁。\\
> *柳影深深细路，花梢小小层楼。*
{: .literature .classic}

> 西池烟草，恨不寻芳早。\\
> 满路落花红不扫，春色渐随人老。\\
> *远山眉黛娇长，清歌细逐霞觞。*\\
> 正在十洲残梦，水心宫殿斜阳。
{: .literature .classic}

> 沈思暗记，几许无凭事。\\
> 菊靥开残秋少味，闲却画阑风意。\\
> *梦云归处难寻，微凉暗入香襟。*\\
> *犹恨那回庭院，依前月浅灯深。*
{: .literature .classic}

> 心期休问，只有尊前分。\\
> 勾引行人添别恨，*因是语低香近*。\\
> 劝人满酌金钟，清歌唱彻还重。\\
> 莫道后期无定，梦魂犹有相逢。
{: .literature .classic}

---

### 木兰花 (1)

> 玉真能唱朱帘静，忆在双莲池上听。\\
> 百分蕉叶醉如泥，却向断肠声里醒。\\
> *夜凉水月铺明镜，更看娇花闲弄影。*\\
> *曲终人意似流波，休问心期何处定。*
{: .literature .classic}

---

### 减字木兰花 (1)

> *留春不住，恰似年光无味处。*\\
> *满眼飞英，弹指东风太浅情。*\\
> *筝弦未稳，学得新声难破恨。*\\
> *转枕花前，且占香红一夜眠。*
{: .literature .classic}

---

### 菩萨蛮 (2)

> *来时杨柳东桥路，曲中暗有相期处。*\\
> 明月好因缘，欲圆还未圆。\\
> 却寻芳草去，画扇遮微雨。\\
> *飞絮莫无情，闲花应笑人。*
{: .literature .classic}

> *哀筝一弄湘江曲，声声写尽湘波绿。*\\
> 纤指十三弦，细将幽恨传。\\
> 当筵秋水慢，玉柱斜飞雁。\\
> *弹到断肠时，春山眉黛低。*
{: .literature .classic}

---

### 玉楼春 (4)

> 雕鞍好为莺花住，占取东城南陌路。\\
> 尽教春思乱如云，莫管世情轻似絮。\\
> 古来多被虚名误，宁负虚名身莫负。\\
> *劝君频入醉乡来，此是无愁无恨处。*
{: .literature .classic}

> 琼酥酒面风吹醒，一缕斜红临晚镜。\\
> *小颦微笑尽妖绕，浅注轻匀长淡净。*\\
> *手挼梅蕊寻香径，正是佳期期未定。*\\
> 春来还为个般愁，瘦损宫腰罗带剩。
{: .literature .classic}

> 旗亭西畔朝云住，沈水香烟长满路。\\
> *柳阴分到画眉边，花片飞来垂手处。*\\
> 妆成尽任秋娘妒，袅袅盈盈当绣户。\\
> 临风一曲醉朦腾，陌上行人凝恨去。
{: .literature .classic}

> *东风又作无情计，艳粉娇红吹满地。*\\
> *碧楼帘影不遮愁，还似去年今日意。*\\
> *谁知错管春残事，到处登临曾费泪。*\\
> *此时金盏直须深，看尽落花能几醉。*
{: .literature .classic}

---

### 浣溪沙 (4)

> 白纻春衫杨柳鞭，碧蹄骄马杏花鞯。\\
> 落英飞絮冶游天。\\
> 南陌风吹舞榭，东城凉月照歌筵。\\
> *赏心多是酒中仙。*
{: .literature .classic}

> *已拆秋千不奈闲，却随胡蝶到花间。*\\
> *旋寻双叶插云鬓。*\\
> *几摺湘裙烟缕细，一钩罗袜素蟾弯。*\\
> *绿窗红豆忆前欢。*
{: .literature .classic}

> 翠阁朱阑倚处危，夜凉闲捻彩箫吹。\\
> 曲中双凤已分飞。\\
> *绿酒细倾消别恨，红笺小写问归期。*\\
> 月华风意似当时。
{: .literature .classic}

> *浦口莲香夜不收，水边风里欲生秋。*\\
> *棹歌声细不惊鸥。*\\
> *凉月送归思往事，落英飘去起新愁。*\\
> *可堪题叶寄东楼。*
{: .literature .classic}

---

### 更漏子 (3)

> 槛花稀，池草遍，冷落吹笙庭院。\\
> *人去日，燕西飞，燕归人未归。*\\
> 数书期，寻梦意，弹指一年春事。\\
> 新怅望，旧悲凉，不堪红日长。
{: .literature .classic}

> *柳丝长，桃叶小，深院断无人到。*\\
> *红日淡，绿烟晴，流莺三两声。*\\
> *雪香浓，檀晕少，枕上卧枝花好。*\\
> *春思重，晓妆迟，寻思残梦时。*
{: .literature .classic}

> *露华高，凤信远，宿醉画帘低卷。*\\
> *梳洗倦，冶游慵，绿窗春睡浓。*\\
> *彩条轻，金缕重，昨日小桥相送。*\\
> *芳草恨，落花愁，去年同倚楼。*
{: .literature .classic}

---

### 诉衷情 (3)

> *净揩妆脸浅匀眉，衫子素梅儿。*\\
> *苦无心绪梳洗，闲淡也相宜。*\\
> *云态度，柳腰肢，入相思。*\\
> *夜来月底，今日尊前，未当佳期。*
{: .literature .classic}

> 凭觞静忆去年秋，桐落故溪头。\\
> 诗成自写红叶，和恨寄东流。\\
> *人脉脉，水悠悠，几多愁。*\\
> *雁书不到，蝶梦无凭，漫倚高楼。*
{: .literature .classic}

> *长因蕙草记罗裙，绿腰沈水熏。*\\
> *阑干曲处人静，曾共倚黄昏。*\\
> *风有韵，月无痕，暗消魂。*\\
> *拟将幽恨，试写残花，寄与朝云。*
{: .literature .classic}

---

### 点绛唇 (3)

> *花信来时，恨无人似花依旧。*\\
> *又成春瘦，折断门前柳。*\\
> *天与多情，不与长相守。*\\
> *分飞后，泪痕和酒，占了双罗袖。*
{: .literature .classic}

> 碧水东流，漫题凉叶津头寄。\\
> 谢娘春意，临水颦双翠。\\
> *日日骊歌，空费行人泪。*\\
> 成何计，未如浓醉，闲掩红楼睡。
{: .literature .classic}

> *妆席相逢，旋匀红泪歌金缕。*\\
> *意中曾许，欲共吹花去。*\\
> *长爱荷香，柳色殷桥路。*\\
> *留人住，淡烟微雨，好个双栖处。*
{: .literature .classic}

---

### 少年游 (2)

> *绿勾阑畔，黄昏淡月，携手对残红。*\\
> *纱窗影里，朦腾春睡，繁杏小屏风。*\\
> *须愁别后，天高海阔，何处更相逢。*\\
> *幸有花前，一杯芳酒，欢计莫匆匆。*
{: .literature .classic}

> *离多最是，东西流水，终解两相逢。*\\
> *浅情终似，行云无定，犹到梦魂中。*\\
> *可怜人意，薄于云水，佳会更难重。*\\
> *细想从来，断肠多处，不与者番同。*
{: .literature .classic}

---

### 虞美人 (2)

> 秋风不似春风好，一夜金英老。\\
> 更谁来凭曲阑干？\\
> 惟有雁边斜月、照关山。\\
> 双星旧约年年在，笑尽人情改。\\
> *有期无定是无期，*\\
> *说与小云新恨、也低眉。*
{: .literature .classic}

> 一弦弹尽仙韶乐，曾破千金学。\\
> 玉楼银烛夜深深，\\
> 愁见曲中双泪、落香襟。\\
> 从来不奈离声怨，几度朱弦断。\\
> *未知谁解赏新音，*\\
> *长是好风明月、暗知心。*
{: .literature .classic}

---

### 采桑子 (5)

> *日高庭院杨花转，闲淡春风。*\\
> *昨夜匆匆，颦入遥山翠黛中。*\\
> *金盆水冷菱花净，满面残红。*\\
> *欲洗犹慵，弦上啼乌此夜同。*
{: .literature .classic}

> 白莲池上当时月，今夜重圆。\\
> *曲水兰船，忆伴飞琼看月眠。*\\
> 黄花绿酒分携后，泪湿吟笺。\\
> 旧事年年，时节南湖又采莲。
{: .literature .classic}

> 西楼月下当时见，泪粉偷匀。\\
> 歌罢还颦。恨隔炉烟看未真。\\
> 别来楼外垂杨缕，几换青春。\\
> *倦客红尘。长记楼中粉泪人。*
{: .literature .classic}

> *非花非雾前时见，满眼娇春。*\\
> *浅笑微颦，恨隔垂帘看未真。*\\
> *殷勤借问家何处，不在红尘。*\\
> *若是朝云，宜作今宵梦里人。*
{: .literature .classic}

> 金风玉露初凉夜，秋草窗前。\\
> 浅醉闲眠，一枕江风梦不圆。\\
> *长情短恨难凭寄，枉费红笺。*\\
> *试拂么弦，却恐琴心可暗传。*
{: .literature .classic}

---

### 长相思 (1)

> *长相思，长相思。*\\
> *若问相思甚了期，除非相见时。*\\
> *长相思，长相思。*\\
> *欲把相思说似谁，浅情人不知。*
{: .literature .classic}

---

小山词中用典较多，但也颇具共性，在此稍作整理。

- 双鱼信：书信的代称。
- <ruby>䰒<rt>méng</rt></ruby><ruby>鬆<rt>sōng</rt></ruby>：模糊不清貌。
- 十二楼：泛指高楼，也为神仙居所的代称。
- 青腰：传说中的仙女，喻指美人。小山词中代指荷梗。
- 凌波：步履飘逸轻盈。
- 沈郎腰：南朝沈约因病日瘦，腰带逐渐宽松。多指因情思所引的病瘦。
- 蕙心：女子芳洁、纯美的心。
- 依前：仍旧。
- 湔裙：正月洗晦气。
- 二十五弦：一种琴瑟。代指悲伤乐曲或美妙音乐。
- 玉真：仙人，借指美人或所恋之人。
- 十三弦：代指筝。
- 景阳钟：南朝齐武帝以宫深不闻端门鼓漏声，置钟于景阳楼上，宫人闻钟声，早起装饰。
- 态度：人的状貌举止。
- 素蟾：月亮的别称。
- 雕觞：借指美酒。
- 铜虎分符：汉代兵符。右符在京师，左符在郡守，合符以听受。
- <ruby>鶗<rt>tí</rt></ruby><ruby>鴂<rt>jué</rt></ruby>：杜鹃鸟。
- 骊歌：离别时所唱的歌。
- 者番：这一番。
- 凝澹：淡泊、静止。
- 远山眉：卓文君眉色如望远山。
- 溟蒙：幽深模糊。
- 粉泪：代指女子之泪。
- 舣：停泊。
- <ruby>么<rt>yāo</rt></ruby>弦：琵琶第四弦，借指琵琶。
- 依约：依稀隐约。
- 霞觞：盛满美酒的酒杯。
- 梁王苑：西汉梁孝王三百余里的东苑。
- 兰房：女子居室的美称。
